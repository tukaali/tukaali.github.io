---
layout: post
title: ೧. ಲಾಗಿನ್
---

ಮೂರು ದಿನದಿಂದ 6 round interviewಗಳನ್ನು attend ಮಾಡಿ ಸಾಕಾಗಿತ್ತು. ಕೊನೇದಾಗಿ HR round ಒಂದು ಬಾಕಿ ಇತ್ತು. HRಗಾಗಿ ಕಾಯುತ್ತ interview ಕೊಠಡಿಯಲ್ಲಿ ಕುಳಿತ್ತಿದ್ದೆ. ಅದೊಂದು 'corner-office' - ಸುತ್ತ ಗಾಜಿನ ಗೋಡೆ, ಆಚೆ ಇಣುಕಿ ನೋಡಿದರೆ 20-30 ಜನ ಧಮ್ ಹೊಡಿತಾ line ಹಾಕ್ತಿರೋದು ಕಂಡುಬರುತ್ತಿತ್ತು. ಇನ್ನೊಂದೆಡೆ ಸಾಲಾಗಿ ನಿಂತಿದ್ದ cabಗಳು ಹೊರಡೋದಿಕ್ಕೆ ಸಿದ್ಧವಾಗುತ್ತಿದ್ದವು. ಅಲ್ಲೇ ಕೊಠಡಿಯಲ್ಲಿದ್ದ table, computer, whiteboard ನ ಮತ್ತೆ ಮತ್ತೆ ನೋಡುತ್ತಾ, ಅಲ್ಲಿ ಇಲ್ಲಿ ಕಣ್ಣು ಹಾಯಿಸುತ್ತ ಕುಳಿತಿದ್ದೆ. ಅಷ್ಟರಲ್ಲಿ ಹಿಂದಿನಿಂದ ಹಿಂದೆಂದೋ ಕೇಳಿದಂತಹ ಕರ್ಕಶ ಧ್ವನಿಯೊಂದು ಕೇಳಿ ಬಂತು:

> ಲೇ... **ತುಕಾಲಿ**!
>
> resumeಲಿ 'T Kaalidasa' ಅಂತ ಹೆಸರು ನೋಡಿದಾಗ್ಲೇ ಅಂದ್ಕೊಂಡೆಕಣೋ,  ನೀನೆ ಇರ್ಬೇಕು ಅಂತ!
> ಏನ್ moms "ಬೀದಿಗ್ ಬಿದ್ರೂ ಬೆಂಡೆಕಾಯಿ ಮಾರ್ಕೊಂಡು ಜೀವನ ಮಾಡ್ತೀನಿ, ಆದ್ರೆ ನಿಮ್ companyಲಿ ಮಾತ್ರ ಕೂಲಿ ಕೆಲ್ಸ ಮಾಡಲ್ಲ.. ಟoಗು.. ಟುಸ್ಕು"
>  ಅಂದೋನು,  ಆರ್ ತಿಂಗಳಲ್ಲೇ ವಾಪಸ್!"

<center>~***~</center>

ಹೆಸರು: **ತುರುವೇಕೆರೆ ಕಾಳಿದಾಸ**, ವಯಸ್ಸು: 30. ಮುಂಜಿ ಆಗಿದೆ, ಮದುವೆ ಆಗೊ ಹಾಗೆ ಕಾಣ್ತಿಲ್ಲ, ಎರಡು ವರ್ಷಕ್ಕಿಂತ ಜಾಸ್ತಿ ಒಂದೇ companyಲಿ ಕೆಲಸ ಮಾಡೊ ಮಗ ನೇ ಅಲ್ಲ, ಗಾಂಚಲಿಗೇನು ಕಮ್ಮಿ ಇಲ್ಲ - I'm a **Software Engineer** :)

ನನ್ನ policy ಒಂದೇ - ಯಾವ companyಲಿ 'ಬೂಸ' ಜಾಸ್ತಿ ಕೊಡ್ತಾರೋ ಅಲ್ಲಿ ಗೂಸ ತಿನ್ನೋಕ್ಕೂ ready! ಈ ಸಿದ್ಧಾಂತ ಇಟ್ಕೊಂಡೆ ಕೆಲವು ವರ್ಷಗಳ ಹಿಂದೆ BullocKart ಅನ್ನೊ company ಸೇರಿದ್ದೆ. Company ಬಗ್ಗೆ ಏನ್ ಕೇಳ್ತೀರ? ಯಾವ tech blog ನೋಡಿದರೂ ಇವರದೇ ವಿಷಯ, ಯಾವ ಸುದ್ದಿ ಪತ್ರಿಕೆ ಓದಿದರೂ ಇವರದೇ ಸುದ್ದಿ. ಸೆಗಣಿಗೆ online ಮಾರುಕಟ್ಟೆ ಸೃಷ್ಟಿಸಿದ company BullocKart! ರೈತರಿಂದ ನೇರವಾಗಿ ಸೆಗಣಿ ಕೊಂಡು Processed Organic Bullshit ಎಂಬ ಹೆಸರಲ್ಲಿ ದೊಡ್ಡ ದೊಡ್ಡ ಗೊಬ್ಬರ ಹಾಗು ಔಷಧ ಕಂಪೆನಿಗಳಿಗೆ wholesale rate ಅಲ್ಲಿ ton ಗಟ್ಟಲೆ ಮಾರುತ್ತಿದ್ದರು! Companyಯ future 'potential' ನೋಡಿ ಕರುನಾಡ ಖ್ಯಾತ investor ನಷ್ಟೇಶ್ ventures ಕೋಟಿ ಕೋಟಿ ಹಣ ಸುರಿದಿದ್ದರು. Make in India ಯೋಜನೆಯಡಿ ಬೆಳೆದ ಈ company ಏನಿಲ್ಲ ಅಂದ್ರೂ ಇಪ್ಪತ್ತು ಸಾವಿರ ಜನಕ್ಕೆ ಉದ್ಯೋಗ ಸೃಷ್ಟಿಸುವಲ್ಲಿ ಯಶಸ್ವಿಯಾಗಿತ್ತು! ಕರ್ನಾಟಕದ ಮೂಲೆ ಮೂಲೇಲೂ ಬೆರಣಿ ಸಂಗ್ರಹಣಾ ಕೇಂದ್ರಗಳನ್ನು ತೆರೆದಿತ್ತು. 'BullocKart' ಅನ್ನೋದು ಮನೆ ಮಾತಾದ ಕಾಲ ಅದು.

ಈ ಬೆರಣಿ ತಟ್ಟೋ companyಯಲ್ಲೊಂದು mobile app ತಯಾರಿಸೊ ತಂಡ! ಸೆಗಣಿ ready ಇದೆ, ಬಂದು ಬಾಚ್ಕೊಳಿ ಅಂತ ಹೇಳೋದಿಕ್ಕೆ ರೈತರಿಗೊಂದು appಉ, ನಾನ್ ಬಾಚ್ಕೊತೀನಿ.. ನಾನ್ ಬಾಚ್ಕೊತೀನಿ.. ಅಂತ ಹೇಳೋದಿಕ್ಕೆ pickup-boys ಗೆ ಒಂದು appಉ - ಹೀಗೆ logistics, delivery, packaging ಅಂತ  ಹತ್ತು ಹಲವು appಗಳನ್ನು ತಯಾರಿಸುವ requirements. ಬಿಟ್ಟಿ ಊಟ, ತಿಂಗಳಿಗೊಂದು t-shirt, ಮನೆಯಿಂದ pickup-drop, ಯೋಗ್ಯತೆಗೂ ಮೀರಿದ ಸಂಬಳ!

chance ಸಿಕ್ಕಿದರೆ ಈ ವೈಭೋಗನ ಯಾರು miss ಮಾಡ್ಕೋತಾರೆ ಹೇಳಿ? ನನಗೂ ಒಂದು chance ಸಿಕ್ಕಿತ್ತು - ಬಿಡ್ತೀನ್ಯೇ? ಸೇರಿದೆ. ಆಗಲೆ ನೋಡಿ ನನ್ನ ಹೆಸರು **Tu**rvekere **Kaali**dasa ಹೋಗಿ tukaali@bullockart.in ಆಗಿದ್ದು!
