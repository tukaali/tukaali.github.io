---
layout: post
title: ೨. ಮೊದಲನೆ ರಾತ್ರಿ
---


ಬೆಳ್ಳಂಬೆಳಿಗ್ಗೆ 9:30 - phoneಉ ಒಂದೇ ಸಮನೆ ಟಿಂಗು - ಟಿಂಗು - ಟಿಂಗು ಅಂತ - message ಮೇಲೆ message, message ಮೇಲೆ message ಬರ್ತಾನೆ ಇತ್ತು! ಯಾವ ಕಿತ್ತೊಗಿರೊ ನನ್ ಮಕ್ಳಪ್ಪ "Good Morning"  message ಕಳ್ಸೋದಿಕ್ಕೆ ಹೊತ್ತು ಗೊತ್ತು ಬೇಡ್ವಾ ಅಂತ ಬೈಕೊಂಡು phoneನ silent mode ಅಲ್ಲಿ ಹಾಕಿ ಮತ್ತೆ ಮಲಗಿದೆ!

ಎದ್ದು ಸ್ನಾನ ಮಾಡಿ, ತಿಂಡಿ ತಿಂದು officeಗೆ ಹೊರಡ್ಬೇಕು - phone ತೆಗೆದು ನೋಡಿದರೆ manager ಇಂದ 35 missed calls "ಎಲ್ಲಿ ಹಾಳಾಗಿ ಹೋಗಿದ್ಯೋ? office ಗೆ ಆದಷ್ಟು ಬೇಗ ಬಾ ತಂದೆ" ಅಂತ message!


<center>~***~</center>

6 ತಿಂಗಳಿಂದ stock market ಅಲ್ಲಿ ರೊಚ್ಚಿಗೆದ್ದ ಕೋಣದಂತೆ ಓಡುತ್ತಿದ್ದ BullocKart company ಕಳೆದ 1 ವಾರದಲ್ಲಿ 35% value ಕಳೆದುಕೊಂಡು ಮಕಾಡೆ ಮಲಗಿತ್ತು. Wholesale ಅಲ್ಲಿ biogasಗಾಗಿ ಬೆರಣಿ ಕೊಳ್ಳುತ್ತಿದ್ದ ದೊಡ್ಡ ದೊಡ್ಡ companyಗಳೆಲ್ಲ  "ನಿಮ್ಮ ಬೆರಣಿ ನೀವೇ ಇಟ್ಕೊಳ್ಳಿ" ಅಂತ ಹೇಳಿ tonಗಟ್ಟಲೆ ಬೆರಣಿಯನ್ನು 'return' ಮಾಡಿದ್ದರು.  ನಮ್ಮ ಬೆಂಗಳೂರು godown ವಾಸನೆಯಿಂದ ನಾರುತಿತ್ತು. 'ಬರಗೆಟ್ಟ BullocKartಅಲ್ಲಿ ಕಲಬೆರಿಕೆ ಬೆರಣಿ' ಅಂತ ಎಲ್ಲಾ ಕಡೆ ಸುದ್ದಿ!

ನಂತರ internal team investigation ಮುಲಕ ತಿಳಿದುಬಂದ ವಿಷಯ ಏನೆಂದರೆ ನಾವು ಸರಬರಾಜು ಮಾಡುತ್ತಿದ್ದ ಬೆರಣಿಯಲ್ಲಿ organic silicon compoundಗಳ ಜಾಡು ಕಂಡುಬಂದಿತ್ತು. Cogenerationಗಾಗಿ (biogas ಇಂದ ವಿದ್ಯುತ್ ಶಕ್ತಿ ಉತ್ಪಾದನೆ) ನಮ್ಮ ಬೆರಣಿಯನ್ನು ಉಪಯೋಗಿಸುತ್ತಿದ್ದವರಿಗೆಲ್ಲ ಇದು ಬಹಳ ದೊಡ್ಡ ತೊಂದರೆಯನ್ನುಂಟು ಮಾಡಿತ್ತು. Biogas ಸುಟ್ಟಾಗ ಅದು silicon compoundಗಳ ಜೊತೆ ಸೇರಿ oxide precipateಅನ್ನು ಉತ್ಪಾದಿಸಿ ಕೋಟ್ಯಾಂತರ ರೂಪಾಯಿ ಬೆಲೆ ಬಾಳುವ ಯಂತ್ರಗಳನ್ನು ಮುಂಡಾ ಮೋಚಿಸುತ್ತಿತ್ತು!

ನಮ್ಮ ಬೆರಣಿಯಲ್ಲಿ silicon compoundಗಳು ಹೇಗೆ ಬಂದವು?

<center>~***~</center>

3 ವಾರಗಳ ಹಿಂದೆ ನಮ್ಮ manager ಬೇಡ ಬೇಡ ಅಂದರೂ 500 ರೂ. ಗೆ ಆಸೆ ಪಟ್ಟು, ಆ ವಾರಕ್ಕೆ ನಾನೆ on-call ಉಸ್ತುವಾರಿಯನ್ನು ವಹಿಸಿದ್ದೆ! Technical team ಚಿಕ್ಕದಾದ್ದರಿಂದ, ವಾರಕ್ಕೆ ಒಬ್ಬರಂತೆ 'call center' ಕೆಲಸವನ್ನ ನಾವೆ ಮಾಡುತ್ತಿದ್ದೆವು. on-call ವೇಳೆಯಲ್ಲಿ ಒಂದೊಂದು callಗೆ 500 ರೂ. extra ಸಂಬಳ! ಯಾವ್ ನನ್ ಮಗ ಬಿಡ್ತಾನೆ??

ನಾನು ಉಸ್ತುವಾರಿ ವಹಿಸಿದ್ದ ವಾರದ ಮೊದಲನೆ ರಾತ್ರಿಯೆ ಒಂದು call ಬಂತು. Daily targetನ meet ಮಾಡೊದಿಕ್ಕೆ ಆಗದೆ, bonus miss ಮಾಡ್ಕೊಂಡು, ಬೇಸತ್ತು, beer ಕುಡಿದು, tight ಆಗಿದ್ದ pick-boyನ call ಅದು!

> ಅಣ್ಣೋ, ನಾನಿರೊ ಕಿತ್ತೋಗಿರೊ ಊರಲ್ಲಿ, ಇರೊ 25 ಮನೆಗಳಿಂದ ನಿಮ್ಮ 75kg daily targetನ meet ಮಾಡೋದಿಕ್ಕೆ ಆಗ್ತಾಯಿಲ್ಲ! ಏನಾದ್ರೂ idea ಕೊಡಣ್ಣ, bonus ಸಿಗಂಗೆ ಏನಾದ್ರೂ ಮಾದಣ್ಣ

ಅವನ ರೋಧನೆ ತಾಳೋದಿಕ್ಕೆ ಆಗದೆ, ಅವನಿಗೆ weekly bonus plan ನ activate ಮಾಡೋದು ಹೇಗೆ ಅಂತ ತಿಳಿಸಿದ್ದಾಯ್ತು.

> ಈ planನ activate ಮಾಡ್ಕೊಳಿ, ವಾರಕ್ಕೆ 250 kg ಬೆರಣಿನ ತಂದು ಕೊಡಿ, 2500 ರೂ. bonus ತಗೊಂಡು ಹೋಗಿ

ನಾನು ಕೊಟ್ಟ solution ಅವನಿಗೆ ಕುಡಿದಿರುವುದನ್ನೆಲ್ಲ ಕಕ್ಕೋ ಅಷ್ಟು ಖುಷಿ ತಂದಿತ್ತು! ಆದರೆ ಒಂದು ವಾರದ ವರೆಗೆ ಮನೆಯಲ್ಲಿ ಆ ವಾಸನೆ ಹೇಗೆ ತಡೆಯೋದು ಅನ್ನೋದೇ ಅವನ ಪ್ರಶ್ನೆಯಾಗಿತ್ತು. ಆಗಲೇ ನೋಡಿ ನಾನು ನಮ್ಮ company ಮುಳುಗೊ ಅಂತಹ plan ಕೊಟ್ಟಿದ್ದು!

> 50 ರೂ. ಕೊಟ್ಟು deodorant ತಗೊಂಡು ಹೊಡಿ ಗುರು, ಸೆಗಣಿನೂ ಸಂಪಿಗೆ ತರ ವಾಸನೆ ಹೊಡೆಯುತ್ತೆ

ಅಂತ ಹೇಳಿ ಭಾರಿ ಗರ್ವದಿಂದ phone ಇಟ್ಟೆ. ಈ ವಾರಕ್ಕೆ 500ರೂ. ಅಂತೂ guarantee ಅನ್ನೋ ಖುಷಿಲಿ ಅರ್ಧ ಘಂಟೆ ಕಮ್ಮಿ ನಿದ್ದೆ ಬೇರೆ ಮಾಡಿದ್ದಾಯಿತು!

ಮೂರೇ ಮೂರು ದಿನಗಳಲ್ಲಿ ಈ idea whatsapp ಅಲ್ಲಿ ಎಲ್ಲಾಕಡೆ ಹರಡಿಬಿಟ್ಟಿತ್ತು! ನಮ್ಮ companyಲಿ ಯಾರೂ ತಲೆ ಕೆಡಿಸಿಕೊಳ್ಳಲಿಲ್ಲ ಅಂದ್ಕೊಳ್ಳಿ! ಯಾವ software engineerಗೆ ಗೊತ್ತಿರುತ್ತೆ ಹೇಳಿ deodorantಅಲ್ಲಿರೋ **cyclomethicone** ಅಂತಹ silicon compounds ಬೆರಣಿ ಜೊತೆ ಬೆರೆತು ನಮ್ಮನ್ನ ಮಣ್ಣು ಮುಕ್ಕಿಸುತ್ತೆ ಅಂತ??
